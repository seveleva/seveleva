---
layout: page
title: Мілагучнасць беларускай мовы і яе праявы на прыкладзе беларускіх калыханак
lang: be
position: 100
cover_url: https://seveleva.com/assets/Мілагучнасць-постэр-2022.jpg
description: У гэтай працы даследуюцца праявы мілагучнасці беларускай мовы на розных узроўнях – гукавым (фанетычным) і словабудоўчым (марфалагічным). Моўны матэрыял бярэцца з ліку беларускіх калыханак – народных і сучасных. Тэзісы даследвання пацверджваюцца *колькаснымі разлікамі*.
---

# «Мілагучнасць беларускай мовы і яе праявы на прыкладзе беларускіх калыханак» (2022)

Выступленне вучня 5 «А» класа Сяргея Красікава на [Фестывалі даследчых работ навучэнцаў V‒VII класаў «Пазнанне. Творчасць. Адкрыццёе»](https://web.archive.org/web/20220522162635/https://mgiro.minsk.edu.by/ru/main.aspx?guid=170373) у сакавіку 2022 г. пад кіраўніцтвам Л.М.Севелевай.  *Галоўныя адметнасці*: У гэтай працы даследуюцца праявы мілагучнасці беларускай мовы на розных узроўнях – гукавым (фанетычным) і словабудоўчым (марфалагічным). Моўны матэрыял бярэцца з ліку беларускіх калыханак – народных і сучасных. Тэзісы даследвання пацверджваюцца *колькаснымі разлікамі*.

Спампаваць [даклад (pdf)](/assets/Мілагучнасць-мовы-2022.pdf), [постэр (pdf)](/assets/Мілагучнасць-постэр-2022.pdf), [постэр (jpg)](/assets/Мілагучнасць-постэр-2022.jpg).

![](/assets/Мілагучнасць-постэр-2022.jpg)

> Красікаў Сяргей Генадзевіч
>
> навуковы кіраўнік
>
> Севелева Людміла Міхайлаўна
>
> *Ордэна Працоўнага Чырвонага Сцяга гімназія № 50 г. Мінска*

Мінск, 2022

Анатацыя
--------

У гэтай працы даследуюцца праявы мілагучнасці беларускай мовы на розных
узроўнях – гукавым (фанетычным) і словабудоўчым (марфалагічным). Моўны
матэрыял бярэцца з ліку беларускіх калыханак – народных і сучасных.

На фанетычным узроўні ў кола нашага зроку трапляюць асаблівасці
беларускай мовы, якія робяць вымаўленне больш зручным і прыемным
(пераход *л*, *в* → *ў,* падвоеныя мяккія зычныя, прыстаўныя гукі).
Колькасна даследуецца гукавая структура склада і прапорцыя
«галосныя»:«зычныя». Рэзультаты параўноўваюцца з іншымі мовамі.

На марфалагічным узроўні даследуюцца памяншальна-ласкальныя суфіксы як
словабудоўчы сродак мілагучнасці. Колькасна вывучаецца іх сустракаемасць
у розных часцінах мовы. Рэзультаты параўноўваюцца з сучаснымі
калыханкамі.

**Ключавыя словы:** мілагучнасць, ласкальнасць, суфікс.

**Аб'ект даследавання**: беларускія калыханкі.

**Прадмет даследавання:** словы з памяншальна-ласкальнымі суфіксамі.

**Мэта даследвання**: пацвердзіць мілагучнасць беларускай мовы з
дапамогай лічбавых паказчыкаў.

Змест
-----

Уводзіны
--------

Яшчэ ў першым класе, калі мы пачыналі вывучаць беларускую мову,
настаўніца сказала, што наша беларуская мова — адна з самых мілагучных
моў у свеце. Я засумняваўся.

Зараз я вучуся ў пятым класе. Мне захацелася праверыць сцвярджэнне, што
беларуская мова стаіць на другім месцы ў свеце па мілагучнасці пасля
італьянскай \[3\].

Мая работа пачалася ў бібліяітэцы і анлайн. Праўда, шмат якія крыніцы
згадваюць гэты тэзіс. Але я рашыў, што сам праверу гэта сцвярджэнне.
Правяраў я яго на самых мілагучных тэкстах — калыханках.

Дома у нас ёсць зборнік народных калыханак \[4\]. Я часценька адгортваў
гэтыя тэксты і перачытваў калыханкі, у якіх галоўны герой — мой любімы
кот (котачка). Без ката не абыходзілася ніводная хата. Ката сапраўды
клалі ў люльку, каб дзіцяці ў ёй добра спалася. Кот дапамагаў закалыхаць
дзіця. Зразумела чаму менавіта гэтыя калыханкі сталі прадметам майго
даследвання. Тэксты сучасных калыханак я адшукаў у інтэрнэце \[1\].

Я высветліў, што мілагучнасць — навуковае паняцце і яе можна вымяраць
\[3\]. Мілагучнасць у мове можа праяўляецца на розных узроўнях \[6,
стст. 67, 446\]. Такімі даследваннямі займаецца навука лінгвістыка і два
яе раздзелы – фанетыка і марфалогія. Далей я пакажу, як мілагучнасць
праяўляецца на двух гэтых узроўнях.

Вымяральныя праявы мілагучнасці
-------------------------------

### 1. Фанетычныя праявы мілагучнасці на прыкладзе калыханак

Першая праява мілагучнасці заключаецца ў тым, як мова **гучыць** (у яе
**фанетыцы**).

Мілагучнасць мовы вызначаецца як суадносіны зычных і галосных гукаў \[3,
5\]. Склады, у якіх шмат зычных гукаў і мала галосных, нязручна
вымаўляць. Яны ўспрымаюцца як непрыгожыя: /**хрушч**/, /**тлушч**/ (1
галосная на 4 зычных).

Наадварот, калі колькасць галосных гукаў прыблізна супадае з колькасцю
зычных, то такі склад прыемна і проста вымаўляць: *маладыя*
/**ма-ла-ды-йа**/ (1 галосная на 1 зычную).

  ----------------------------------------------------------------------------------------------------------------------------------------------------------------------------------- -- -----------------------
  Чым бліжэй прапорцыя «галосныя»:«зычныя» да 1:1, тым мілагучней вымаўленне. Я вымяраў сярэднюю мілагучнасць беларускай мовы на прыкладзе калыханкі «Палез кот на дулі…» \[2, 4\].      *Калыханка*
                                                                                                                                                                                         
                                                                                                                                                                                         Люлі, люлі, люлі.
                                                                                                                                                                                         
                                                                                                                                                                                         Палез кот на дулі,
                                                                                                                                                                                         
                                                                                                                                                                                         А з дулі на бэльку.
                                                                                                                                                                                         
                                                                                                                                                                                         Зваліўся з габэлькаў,
                                                                                                                                                                                         
                                                                                                                                                                                         Зачапіўся за сучок,
                                                                                                                                                                                         
                                                                                                                                                                                         І пабіў сабе бачок.
  ----------------------------------------------------------------------------------------------------------------------------------------------------------------------------------- -- -----------------------

Падрыхтаваўшы фанетычную транскрыпцыю кожнага радка, я разлічыў
колькасць зычных і галосных гукаў у табліцы.

Табліца 1. Падлік мілагучнасці ў калыханцы «Палез кот па дулі»

  ------------------------------- ----------------------- -------------------------- ---------- --------
  Радок                           Тэкст                   Транскрыпцыя               Галосных   Зычных
  1                               Люлі, люлі, люлі,       /л’у-л’і-л’у-л’і/          4          4
  2                               Палез кот на дулі       /пал’эс кот па дул’і/      6          8
  3                               А з дулі на бэльку      /а з дул’i на бэл’ку/      6          7
  4                               Зваліўся з габэлькаў,   /звал’iўс’а з габэл’каў/   6          11
  5                               Зачапіўся за сучок,     /зачап’iўс’а за сучок/     7          9
  6                               І пабіў сабе бачок.     /і паб’iў саб’э бачок/     7          7
  Агульная колькасць гукаў        36                      46
  Прапорцыя “галосныя”:“зычныя”   1: 1,28
  ------------------------------- ----------------------- -------------------------- ---------- --------

Высновы. Як мы бачым, прапорцыя «галосныя»:«зычныя» блізкая да 1:1. Гэта
значыць, што **беларуская мова — мілагучная.**

А як абстаяць справы ў іншых мовах? Можа, гэта прапорцыя ва ўсіх мовах
аднолькавая?

Я звярнуўся да навуковага кіраўніка за падказкай, дзе знайсці калыханкі
на іншых мовах. На міжнародным сайце калыханак *mamalisa.com* \[10\] я
знайшоў патрэбныя мне тэксты трох калыханак: арабскай \[8\], рускай
\[7\] і італьянскай \[9\] . Такі ж падлік гукаў для кожнай з іх
прыведзены ў табліцы.

Табліца 2. Разлік мілагучнасці замежных калыханак

+--+
|  |
+--+
|  |
+--+
|  |
+--+
|  |
+--+

Высновы: з чатырох моў — беларускай, рускай, арабскай, iтальянской —
найбольш мілагучная – iтальянская мова; найменш мілагучная – арабская
мова. Прапорцыі мілагучнасці рускай і беларускай моў блізкія адна да
адной.

Табліца 3. Параўнаннне разлічанай мілагучнасці моў

  ---------------------------- --------------------------- -------------
  **Месца**                    **Прапорцыя мілагучнасці\   **Мова**
                               “галосныя”: “зычныя”**      

  1 (самая мілагучная)         1:1,03                      iтальянская

  2                            1:1,27                      беларуская

  3                            1:1,45                      руская

  4 (найменш мілагучная з 4)   1:1,71                      арабская
  ---------------------------- --------------------------- -------------

Большую мілагучнасць беларускай мове надаюць (напрыклад, у параўнанні з
рускай) \[5, 6\]:

-   пераход *л*, *в* → *ў* («Адмарозі***ў*** лапку, // Прыйшо***ў***
    грэцца ў хатку» \[4\])

-   асабліва меладычныя гукі: падвоеныя мяккія зычныя гукі: *дз*, *ц*,
    *л*, і г.д. («Заўтра будзе сонца ***зз***яць /з’:/», «Са
    здзіўле***нн***ем /н’:/ пакемоны сны свае глядзяць» \[1\])

-   На фоне мяккіх гукаў цвердыя ствараюць дадатковую мелодыю.

-   прыстаўныя гукі *в*, *і*, *а* («***в***ачаняты», «***і***шоў малы
    Ягорачка», «як ***в***озера хвалі люляе» \[1, 4\])

-   двайныя формы склонавых канчаткаў назоўнікаў і прыметнікаў («люльку
    пад груш***аю*** ветрык пагушкае», параўн. з «груш***ай***», «нам з
    таб***ою*** спаць пара» \[1\]).

### 2. Марфалагічныя праявы мілагучнасці на прыкладзе калыханак

Другая праява мілагучнасці мовы ляжць у тым, як мова **пабудавана** (у
яе **марфалогіі**), з якіх частак складаюцца словы.

Калыханкі насычаны словамі з памяншальна-ласкальнымі суфіксамі.
Памяншальныя суфіксы могуць надаваць словам павагу, ласкальнасць,
любоўнае стаўленне да героя, надаюць асобным радкам лёгкасць, робяць
песні даходлівымі і зразумелымі \[2\].

Я даследваў асаблівасці гэтых суфіксаў у беларускіх калыханках.

На прыкладзе народнай калыханкі «**Ходзіць кот па сенажаці**» (\[2, 4\],
гл. Дадатак 1) я зрабіў падлік памяншальных суфіксаў у розных часцінах
мовы (гл. Дадатак 2).

Табліца 4. Падлік памяншальных суфіксаў\
у народнай калыханцы “Ходзіць кот па сенажаці”

  -------------- ------------------------------------- ------------------------------------------------------------------------------------------------------------------------------ ------------------------------------------------------------------------------ ------------------------------------------------
  Часціна мовы   Агуль­ная коль­касць у ка­лы­хан­цы   Спіс і колькасць часцін з памяншальнымі суфіксамі                                                                              Частотнасць памяншальных форм                                                  Суфіксы
  Назоўнік       **28**                                **14**: дзiцяцi, сонечку-галубочку, Ганулечку, хацiнка, дзетачка, дзяцiнку, коцiк, дрымотку (2), каток, плотку (2), Ганульцы   Памяншальныя формы назоўнікаў складаюць **50%** ад усіх назоўных форм.         ‑iц; ‑ечк; ‑очк; ‑iнк; ‑ачк; ‑iк; ‑к; ‑ок; ‑ул
  Прыметнік      **3**                                 **2**: цяпленька, маленька                                                                                                     Памяншальныя формы прыметнікаў складаюць **67%** ад усіх прыметнікавых форм.   -еньк
  Дзеяслоў       **20**                                **2**: начавацькі, калыхацькі                                                                                                  Памяншальныя формы дзеясловаў складаюць **10%** ад усіх дзеяслоўных форм.      -кі
  Займеннікі     **6**                                 **1**: усенькiм                                                                                                                Памяншальныя формы займеннікаў складаюць **18%** ад усіх займеннікавыхформ.    -еньк
  -------------- ------------------------------------- ------------------------------------------------------------------------------------------------------------------------------ ------------------------------------------------------------------------------ ------------------------------------------------

**Высновы**: найбольш насычаная памяншальна-ласкальнымі суфіксамі
часціна мовы — прыметнік. Большасць прыметнікаў у тэкстах калыханкі
маюць ласкальныя адценні. **Незвычайная з’ява**: памяншальныя суфіксы
могуць далучацца не толькі да назоўнiкау і прыметнiкаў, але і да
дзеясловаў і займеннiкаў \[6, стст. 314, 488\].

Народныя калыханкі складваліся цягам стагоддзяў. А ці актуальнае
выкарыстанне гэтых суфіксаў у сучаснай мове? Я вырашыў праверыць, ці
карыстаюцца гэтымі сродкамі надання мілагучнасці сучасныя аўтары у сваіх
калыханках і правёў падобны разлік (гл. Дадаткі 3 і 4) для дзвюх
сучасных калыханак: “Cпі, дзяўчынка-малайчынка” і “Ноч рассыпала зораў
вагні” (\[1\], гл. Дадатак 1).

Табліца 5. Памяншальныя суфіксы ў сучасных калыханках

  ------------------ --------------------------------- ---------------------------------
  **Часціна мовы**   **“Cпі, дзяўчынка-малайчынка”**   **“Ноч рассыпала зораў вагні”**
  Назоўнік           39%                               48%
  Прыметнік          0%                                9%
  Дзеяслоў           0%                                0 %
  ------------------ --------------------------------- ---------------------------------

Высновы: сучасныя калыханкі актыўна ўжываюць памяншальна-ласкальныя
суфіксы. Часцей за ўсё яны сустракаюцца ў назоўніках, радзей – у
прыметніках. Як і ў народных калыханках, прыблізна палова ўсіх
назоўнікаў ужываецца ў памяншальна-ласкальных формах (50%, 48%).

Высновы
-------

Беларуская мова — мілагучная. Не дарма яе ставяць на другое месца пасля
італьянскай. У гэтым даследванню я пацвердзіў гэта праз колькасны
разлік.

Мілагучнасць праяўляецца ў тым, як мова **гучыць**, і ў тым, як
**будуюцца** яе словы (навукова кажучы, на **фанетычным** і
**марфалагічным** узроўні).

1\. На узроўні **гучання** (фанетыкі) мілагучнасць праяўляецца шмат у
якіх характарыстыках (пераход *л*, *в* → *ў*, падвоеныя мяккія зычныя,
чаргаванне мяккіх і цвёрдых зычных, прыстаўныя гукі). Агульнае імкненне
гэтых з’яў – разасяродзіць, разгрупаваць збегі зычных і збегі галосных,
каб наблізіць склад да формы, у якой на адну галосную прыходзіцца адна
зычная. Колькасна гэта выражаецца праз прапорцыю галосных і зычных у
словах і сказах мовы. У гэтай рабоце я сам вылічыў такую прапорцыю ў
беларускай мове (1:1,28) і іншых мовах. На прыкладзе калыханак я
пацвердзіў тэзіс аб тым, што беларуская мова — адна з самых мілагучных
моў свету (другая пасля італьянскай у прыкладзе, які вывучаў я).

2\. На ўзроўні **будовы слова** (марфалогіі) мілагучнасць праяўляецца ў
актыўным ужыванні памяншальна-ласкальных суфіксаў. У гэтай рабоце я
пацвердзіў, што такія суфіксы становяцца абавязковамі для надання
выразнасці. Яны могуць ужывацца не толькі ў назоўніках і прыметніках,
але нават у дзеясловах і займенніках! Сучасныя аўтары арыентуюцца на
народную мову і ўжываюць суфіксы, каб зрабіць мову мілагучней. Так, праз
стагоддзі захоўваецца вялікі ўзровень памяншальна-ласкальных форм у
назоўніках: палова (!) назоўнікаў у даследаваных тэкстах –
памяншальна-ласкальныя.

Такім чынам, мілагучнасць — гэта шматузроўневая характэрная рыса
беларускай мовы, якую мы захоўваем праз стагоддзі.

Бібліяграфія
------------

1.  Букуязаў Дз. Калыханкі \[Электронны рэсурс\] / Рэжым
    дасягу: http://bukuyazau.by/natatki/all/kalyhanki. – Дата
    дасягу: 14.01.2022.

2.  Вершаваныя жанры беларускага дзіцячага фальклору. Г. А. Барташэвіч.
    // Пад рэдакцыяй Кабашнікава К.П. – Мінск, Навука и тэхніка. 1976 –
    168 с.

3.  Дубоўка, Ул. Некаторыя прыватныя выпадкі мілагучнасці нашае мовы
    // Узвышша. — 1927. — № 4.

4.  Калыханкі: Вершы: \[Для дашк. и малод. шк. узросту\] / Уклад.
    У.Ліпскі. – Мн. : Юнацтва, 1995. – 55 с.

5.  Мова нанова: мілагучнасць беларускай мовы: \[Электронны рэсурс\] /
    Рэжым дасягу:
    https://www.movananova.by/zaniatki/ zanyatki-151/teoryya-i-praktyka-movy-milaguchnasc-belaruskaj-movy.html.
    – Дата дасягу: 14.01.2022.

6.  Плотнікаў Б.А., Антанюк Л.А. Беларуская мова : лінгвістычны
    кампендыум.– Мн.: Інтэрпрэссэрвіс, Кніжны Дом. 2003. – 672 с.

7.  Рябкова В. Уж как сон ходил по лавке: русская колыбельная
    \[Электронный ресурс\] / Режим
    доступа: https://колыбельные-песни.рф/media/uzh-kak-son-hodil-po-lavke.
    – Дата доступа: 14.01.2022.

8.  Baji F. Hey, Grape Seller: An Arabic lullaby \[Electronic resource\]
    / Mode of access: https://www.mamalisa.com/?t=es&p=4842. – Date of
    access: 14.01.2022.

9.  Quinchon S. Ninna nanna, ninna oh: An Italian lullaby \[Electronic
    resource\] / Translated by Monique Palomares and Lisa Yannucci. Mode
    of access: https://www.mamalisa.com/?t=es&p=2168. – Date of
    access: 14.01.2022.

10. Yannucci L. Mama Lisa’s World: International Music & Culture
    \[Electronic resource\] / Mode of access: https://mamalisa.com. –
    Date of access: 14.01.2022.

Дадаткі
-------

### Дадатак 1. Калыханкі, выкарыстаныя для падліку суфіксаў

#### Ходзіць кот па сенажаці \[2, 4\]

  --------------------------- ----------------------------
  Ходзіць кот па сенажаці,    Ходзіць певень па капусце,
                              
  Кліча сон ён да дзіцяці.    Носіць сон у белай хустцы.
                              
  Ой, сонечку-галубочку,      Ўсенькім дзецям прадаваў,
                              
  Прыспі маю Ганулечку.       А Ганульцы дарма даў.
                              
  Ходзіць сон каля вакон,     Хадзіў коцік па плотку,
                              
  А дрымота каля плота.       Збіраючы дрымотку.
                              
  І пытае сон дрымоту:        Каток з плотку зваліўся
                              
  — Дзе мы будзем начаваць?   І дрымотку забыўся.
                              
  — Дзе хацінка цяпленька,    А-а, а-а, люлі,
                              
  Дзе дзетачка маленька,      Люлі-люлі-люлі,
                              
  А мы пойдзем начавацькі     А-а, а-а, спаці,
                              
  І дзяцінку калыхацькі.      Я буду люляці.
  --------------------------- ----------------------------

#### Cпі, дзяўчынка-малайчынка (В. Аколава) \[1\]

Cпі, дзяўчынка-малайчынка!

Вырастай — хутчэй.

Кацярына-Кацярынка,

Ноч — каля вачэй.

Сон з падушкі — не скрані.

Лён-кашульку апрані.

Мамачку — прысні.

Спі, дзяўчынка-малайчынка.

Пад падушкай — дзень.

Кацярына-Кацярынка,

Расці-маладзей.

Сон з падушкі — не скрані,

Лён-кашульку апрані.

Бацечку — прысні.

Спі, дзяўчынка, малайчынка,

3 сонцам рана ўстань.

Кацярына-Кацярына,

Вырастай да пань!

Сон з падушкі — не скрані.

Лён-кашульку апрані.

Беларускі край прысні.

Баю-бай! Спачывай!

Што благое — прамінай!

#### Ноч рассыпала зораў вагні (Н. Арсеннева) \[1\]

Ноч рассыпала зораў вагні,

Ў сінім небе яны патанулі.

Вее сон над прасторам зямлі,

Люлі, люлі, сыночак мой, люлі.

З срэбных зораў, з чырвоных агнёў

Упляту я праменны вяночак,

Над галоўкай завешу тваёй,

Люлі, люлі, засні, мой сыночак.

Нібы плачучы, ў кропельках слёз

Прыгажунні-бярозы паснулі;

Гэта ў перлы прыбраў іх мароз.

Люлі, люлі, сыночак мой, люлі.

Тыя перлінкі-слёзкі збяру,

Наніжу з іх пяцёркаў шнурочак

I на шыйку завешу тваю.

Люлі, люлі, засні, мой сыночак...

Сее ночка чароўныя сны

Над палямі зямелькi-матулі.

Сніць усё... Сні-ж аб сонцы і ты…

Люлі, люлі, сыночак мой, люлі...

З срэбных зораў, з чырвоных агнёў

Упляту я праменны вяночак,

Над галоўкай завешу тваёй,

Люлі, люлі, засні, мой сыночак.

Будуць зоркі малому свяціць,

Будзе з імі маленькі гуляць,

Будуць сны залатыя дарыць.

Люлі, люлі, мой сыночак.

### Дадатак 2. Падлік памяншальных суфіксаў у народнай калыханцы\
«Ходзіць кот па сенажаці»

  -------------- ------------------------------------------------------------------------------------------------------------------------------------------------------------------------------------------------------------------- ------------------------------------------------------------------------------------------------------------------------------ ------------------------------------ ------------------------------------------------
  Часціна мовы   Агульны спіс і колькасць у калыханцы                                                                                                                                                                                Спіс і колькасць часцін з памяншальнымі суфіксамі                                                                              Час­тот­насць па­мян­шаль­ных форм   Су­фік­сы
  Назоўнік       **28**: кот, сенажацi, сон (4), дзiцяцi, сонечку-галубочку, ганулечку, вакон, дрымота (2), плота, хацiнка, дзетачка, певень, капусце, дзяцiнку, хустцы, дзецям, коцiк,, дрымотку (2), каток, плотку (2), Ганульцы   **14**: дзiцяцi, сонечку-галубочку, Ганулечку, хацiнка, дзетачка, дзяцiнку, коцiк, дрымотку (2), каток, плотку (2), Ганульцы   50%                                  ‑iц; ‑ечк; ‑очк; ‑iнк; ‑ачк; ‑iк; ‑к; ‑ок; ‑ул
  Прыметнік      **3**: цяпленька, маленька, белай                                                                                                                                                                                   **2**: цяпленька, маленька                                                                                                     67%                                  -еньк
  Дзеяслоў       **20**: ходзiць (3), клiча, прыспi, пытае, будзем начаваць, пойдзем начавацькі, калыхацькі, носiць, прадаваў, даў, хадзiў, збiраючы, звалiўся, забыўся, спацi, люляцi                                               **2**: начавацькі, калыхацькі                                                                                                  10%                                  -кі
  Займеннікі     **6**: ён, маю, мы (2), усенькiм, я                                                                                                                                                                                 **1**: усенькiм                                                                                                                17%                                  -еньк
  -------------- ------------------------------------------------------------------------------------------------------------------------------------------------------------------------------------------------------------------- ------------------------------------------------------------------------------------------------------------------------------ ------------------------------------ ------------------------------------------------

### Дадатак 3. Падлік памяншальных суфіксаў у сучаснай калыханцы\
“Cпі, дзяўчынка-малайчынка”

  -------------- --------------------------------------------------------------------------------------------------------------------------------------------------------------------------------- ------------------------------------------------------------------------------------- ------------------------------------------------------------------------------------------------------- -------------------------
  Часціна мовы   Агульны спіс і колькасць у калыханцы                                                                                                                                              Спіс і колькасць часцін з памяншальнымі суфіксамі                                     Частотнасць памяншальных форм                                                                           Суфіксы
  Назоўнік       **33**: дзяўчынка (3)-малайчынка (3), Кацярына (4)-Кацярынка (2), ноч, вачэй, падушкi (3), лен (3)-кашульку (3), мамачку, падушкай, дзень, сон (3), бацечку, сонцам, пань, край   **13**: дзяўчынка (3)-малайчынка (3), Кацярынка (2), кашульку (3), мамачку, бацечку   Памяншальныя формы назоўнікаў складаюць **39%** ад усіх назоўных форм.                                  -ынк(8); ‑к; ‑ачк; ‑ечк
  Прыметнік      **3**: хутчэй, благое, беларускi                                                                                                                                                  **0**                                                                                 Памяншальныя формы прыметнікаў, дзеясловаў, складаюць **0%** ад усіх прыметнікавых, дзеяслоўных форм.   
  Дзеяслоў       **19**: спi (3), вырастай (2), не скранi (3), апранi (3), прыснi (3), расцi-маладзей, устань, спачывай, прамiнай                                                                  **0**                                                                                                                                                                                         
  Займеннікі     *адсутнічаюць*                                                                                                                                                                                                                                                                                                                                                                  
  -------------- --------------------------------------------------------------------------------------------------------------------------------------------------------------------------------- ------------------------------------------------------------------------------------- ------------------------------------------------------------------------------------------------------- -------------------------

### Дадатак 4. Падлік памяншальных суфіксаў у сучаснай калыханцы\
“Ноч рассыпала зораў вагні”

  -------------- ------------------------------------------------------------------------------------------------------------------------------------------------------------------------------------------------------------------------------------------------------------------------ ------------------------------------------------------------------------------------------------------------------------------------------ ------------------------------------------------------------------------------------------------------- -------------------------------------
  Часціна мовы   Агульны спіс і колькасць у калыханцы                                                                                                                                                                                                                                     Спіс і колькасць часцін з памяншальнымі суфіксамі                                                                                          Частотнасць памяншальных форм                                                                           Суфіксы
  Назоўнік       **44**: ноч (2), зораў (4) вагнi (2), небе, сон, прасторам зямлi, сыночак (7), агнёў (2), вяночак (2), галоўкай (2), кропельках слёз, прыгажунi-бярозы, перлы, мароз, перлiнкi-слезкi, пяцёркаў-шнурочак, шыйку, ночка, сны (2), палямi, зямелькi-матулi, сонцы, зоркi   **21**: сыночак (7), вяночак (2), галоукай (2), кропельках, прыгажунi, перлiнкi-слезкi, пяцёркаў-шнурочак, шыйку, ночка, зямелькi-матулi   Памяншальныя формы назоўнікаў складаюць **48%** ад усіх назоўных форм.                                  -очак (3); ‑к (6); ‑унь; ‑iнк; ‑уль
  Прыметнік      **11**: сiнiм, срэбных (2), чырвоных (2), праменны (2), чароўныя, малому, маленькi, залатыя                                                                                                                                                                              **1**: маленькi                                                                                                                            Памяншальныя формы прыметнікаў складаюць **9%** ад усіх прыметнікавых форм.                             -еньк
  Дзеяслоў       **26**: рассыпала (2), патанулi, вее, упляту, завешу (2), заснi (3), плачучы, паснулi, прыбраў, збяру, нанiжу, завешу, сее, снiць, снi-ж, упляту, будуць (2), свяцiць, будзе, гуляць, дарыць                                                                             **0**                                                                                                                                      Памяншальныя формы займеннікаў, дзеясловаў, складаюць **0%** ад усіх займеннікавых, дзеяслоўных форм.   
  Займеннікі     **16**: яны, мой (5), я, тваёй (2), iх (2), тыя, тваю, усе, ты, iмi                                                                                                                                                                                                      **0**                                                                                                                                                                                                                                              
  -------------- ------------------------------------------------------------------------------------------------------------------------------------------------------------------------------------------------------------------------------------------------------------------------ ------------------------------------------------------------------------------------------------------------------------------------------ ------------------------------------------------------------------------------------------------------- -------------------------------------

[^1]: Тут /a, ā, e, i, ī, o/ — галосныя гукі, /\#, b, g, j, d, x, w, y,
    h, l, m, n, &, f, q, t/ — зычныя (лацінка), кожная літара — адзін
    гук, \#, & — спецыфічныя арабскія гукі.

[^2]: Падоўжаныя гукі як /n:/ я лічыў за адзін гук (як /n/).
